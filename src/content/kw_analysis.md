## Proč analýza?

Analýza klíčových slov pomáhá zajistit, aby se stránky objevily na výsledcích vyhledávačů (interních i externích). Klíčová slova jsou slova nebo fráze, které nejlépe popisují téma na vaší stránce a jsou použity ve vašem obsahu, titulcích, popiscích a meta popiscích.

Například: "Neomezené mobilní tarify"

## Jak na to?

V našem případě máme výhodu, že většinou nahrazujeme existující stránku novým designem. Díky tomu můžeme nakouknou pod pokličku analytiky, která nám ukáže na jaká klíčová slova se stránka ve vyhledávání zobrazuje a případně v jakých pozicích.

Snadno tak můžeme po úpravě sledovat, jestli naše úpravy (ať už designové nebo textové) pomohly ke zlepšení.

**Relevantní data najdeme v...**

1. SEO nástroji [Ahrefs](https://app.ahrefs.com/user/login)
1. Nástroji [Google Search Console](https://search.google.com/) (je třeba si zažádat o přístup)
1. Nástroji [Google Analytics](https://app.ahrefs.com/user/login) (je třeba si zažádat o přístup)

## Podle čeho klíčová slova vybíráme?

Při výběru koukáme na několik informací. V první řadě **nás zajímá, jak je klíčové slovo vyhledávané** (viz. data).

Pokud je pro nás fráze relevantní, **sekundárně nás může zajímat tzv. "keyword difficulty"**. Ta slouží primárně pro externí vyhledávače a říká nám, jak složité je zobrazovat naše stránky na dané klíčové slovo.

V praxi platí, že **čím obecnější je vyhledávaná fráze, tím složítější je se mezi konkurencí prosadit**.

Např. slovo "internet" je velmi konkurenční a zároveň nerelevantní, protože pod ním nebudou lidé vyhledávat konkrétní produkt. Ale delší klíčové slovo "Neomezený internet na doma" už pro nás může být velmi zajímavé, protože návštěva může vést ke konverzi.
