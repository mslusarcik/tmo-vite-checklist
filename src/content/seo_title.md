## Jak na to?

Titulek (angl. title) je jedním z faktorů, které ovlivňují pozici ve vyhledávání. **Primárně má ale velký význam pro zákazníka**.

Musí působit poutavě a říct zákazníkovi na první dobrou, o čem stránka je. Může obsahovat hlavní klíčové slovo, na které cílíme.

Měl by obsahovat **maximálně 60 znaků**. Jak bude titulek vypadat si můžete vyzkoušet <a href='https://mangools.com/free-seo-tools/serp-simulator' target='_blank'>v tomto nástroji</a>.

Titulek se pak propisuje na stránce vyhledávače, v interním vyhledávači a v záložce v prohlížeči.

![](/tmo-vite-checklist/images/screenshot_title.png)

## Kde se titulek nastavuje?

### Liferay

V administraci stránky pod záložkou "SEO". Pokud není vyplněný titulek, použije se na něj automaticky název stránky.

### OneShop

OneShop funguje na technologii tzv. slugů. Tedy každá stránka má k sobě přidružený slug, který má v sobě nastavení url a meta tagů. Jakmile stránku odpublikujete, můžete po kliknutí na tlačítko "edit" změnit titulek. Stejně jako u Liferay, pokud není titulek k dispozici, použije se název slugu.
